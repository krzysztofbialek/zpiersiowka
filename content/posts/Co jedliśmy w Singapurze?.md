+++
author = ""
categories = []
date = "2019-10-24T16:00:00+00:00"
draft = true
image = "/uploads/claypot_rice-1.jpg"
summary = ""
tags = []
title = "Co jedliśmy w Singapurze?"
type = ""

+++
**Co jedliśmy w Singapurze?**

Jedzenie jest zawsze jednym z najważniejszych punktów naszego podróżowania, więc i tym razem nie mogło być inaczej. A Singapur był pyszny! Ze względu na to, że miesza się tu wiele kultur, miesza się też wiele smaków społeczności, które tu żyją - każdy znajdzie coś smacznego dla siebie. Sporą grupę mieszkańców miasta stanowią wegetarianie, więc i dla tych, którzy rezygnują z mięsa oferta jest bardzo bogata. My jednak jako urodzeni mięsożercy jedliśmy głównie mięsne dania.

Żywiliśmy się w tzw. food court’ach lub hawker centrach, czyli kompleksach gdzie na jednej przestrzeni mieści się kilkadziesiąt małych budek z jedzeniem. Świeżo, przepysznie i tanio. Średnie ceny dań to około 15 złotych, a najeść się można było  na pół dnia. Najczęściej jedliśmy makaron z bulionem i różnymi dodatkami, np.lor mee albo rybną laksę.

![](/uploads/ASI_0681-1.jpg)

Trafiliśmy również do budki, która znalazła się w jednym z odcinków u Anthonego Bourdein’a. Trzeba przyznać, że hainanieński ryż z kurczakiem był naprawdę pyszny!

![](/uploads/ASI_0808-1.jpg)

![](/uploads/ASI_0807-1.jpg)

Skusiliśmy się też na coś bardziej kontrowersyjnego - na owsiankę z żabą. Danie okazało się bardzo smaczne. Owsianka smakowała jak delikatny, bardzo gęsty krupnik, a mięso żabie też było bardzo delikatne.

![](/uploads/20191024_193117.jpg)

A co  do picia? Najczęściej sok z trzciny cukrowej. Orzeźwiający, delikatnie słodki. Kawkę w Singapurze też mają specyficzną. Podstawowa wersja to Kopi czyli czarna kawa z mlekiem skondensowanym. W różnych wariacjach może być z dodatkiem mleka lub cukru lub wszystko na raz. 

![](/uploads/20191024_221530.jpg)

Typowo singapurskim daniem są kaya tosty. Tościki z dżemem kokosowym (kaya) oraz masłem. Czy może być coś pyszniejszego?!

![](/uploads/20191021_155329.jpg)

W ramach różnych doświadczeń kulinarnych wybraliśmy się na nietypowe śniadanie - do zoo. Śniadanie z orangutanami organizuje singapurski ogród zoologiczny. Karmienie orangutanów odbywa się w restauracji, w której serwowanie jest śniadanie. Bardzo przyjemne doświadczenie. FOTO MAŁPY

Słodycze w Singapurze nie zachwyciły, bo deserki z mleka sojowego albo słodkiej fasoli nie były jakoś wybitnie smaczne. Jedynym pysznym punktem była restauracja specjalizująca się w matchy. Brownie i tiramisu były naprawdę świetne! 

![](/uploads/20191023_005241.jpg)

![](/uploads/20191023_005330.jpg)

W programie kulinarnych doświadczeń znalazła się też atrakcja dla dużych dzieci - kawiarnia z superbohaterami. Dużo radości. 

![](/uploads/20191024_132728.jpg)

![](/uploads/20191024_134617.jpg)

Poza tanimi daniami z budek zdarzyło nam się również zjeść kolację w restauracji. Jedna z nich to lokal położony na 33 piętrze biurowca, ze wspaniałym widokiem na zatokę i słynny hotel ze statkiem na dachu. Udało nam się tam spróbować jeżowców. Niesamowicie delikatne, wręcz kremowe mięso o smaku i aromacie oceanu. 

![](/uploads/20191023_223358-1.jpg)

![](/uploads/20191023_200632-1.jpg)

Jeszcze piękniejszy widok rozpościerał się z dachu Galerii Narodowej, gdzie popijaliśmy lokalnie inspirowane autorskie drinki.

![](/uploads/smoke-1.jpg)

Singapur jest niesamowicie interesujący kulinarnie i wbrew pozorom naprawdę przystępny cenowo.