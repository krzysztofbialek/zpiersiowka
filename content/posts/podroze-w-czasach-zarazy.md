+++
author = ""
categories = []
date = 2021-01-31T23:00:00Z
draft = true
image = "/uploads/swieradow_052-1.jpeg"
summary = ""
tags = []
title = "Podróże w czasach zarazy"
type = ""

+++
Chyba nikt nie spodziewał się, że 2020 rok będzie tak wyglądał, że może nastąpić takie ograniczenie możliwości podróżowania. I choć nasze apetyty na wielkie podróże nie zostały zaspokojone, to jednak udało nam się nawet w tych dziwnych czasach ruszyć w świat.

W lutym, tuż przed pojawieniem się wirusa w naszym kraju, wybraliśmy się w okolice Szklarskiej Poręby na biegówki. Nocowaliśmy w Świeradowie Zdroju, a na naukę jazdy wybieraliśmy się na Polanę Jakuszycką. To był nasz pierwszy kontakt z nartami biegowymi, ale zapewne nie ostatni. Niesamowicie przyjemny sport, choć początki nie są łatwe, a poobijany tyłek może szybko zniechęcić. Poza nartami i relaksem w spa zwiedzaliśmy piękne karkonoskie okolice. Szczególnie podobało nam się zwiedzanie huty kryształu Julia. Nie spodziewaliśmy się, że będzie to tak ciekawe miejsce. Produkowane tam kryształowe przedmioty są przepiękne, a wycieczka po hucie z przewodnikiem bardzo ciekawa. Smutnym faktem jest, że to jedyna huta szkła kryształowego w Polsce, a większość załogi stanowią ludzie po czterdziestce. Niewielu młodych ma ochotę uczyć się tego zawodu, więc pewnie za jakiś czas nie będzie ludzi, którzy będą potrafili wyczarować takie cuda.

![](/uploads/20200303_151956.jpeg)

W maju zluzowano restrykcje. Po prawie dwóch miesiącach wszelkich ograniczeń, zakazów wychodzenia z domu, zamknięcia granic, uznano, że jest bezpieczniej. W związku z tym otwarto bazę noclegową. Dzięki temu udało nam się wybrać na tydzień do Kołobrzegu. Wyjazd niczym na wczasy z FWP, pobyt w domu wczasowym Gryf II, posiłki na stołówce, rewelacja! Zabraliśmy rowery, więc spędziliśmy ten czas aktywnie. Odbyliśmy najdłuższą wycieczkę rowerową w naszym życiu - 90 km. z Kołobrzegu do Trzęsacza i z powrotem wzdłuż wybrzeża. Infrastruktura rowerowa Pomorza Zachodniego zachwyca. Z resztą wybrzeże Bałtyku ma szczęście do ilości i jakości ścieżek rowerowych, stąd nasz apetyt na więcej. Może kiedyś wyprawa rowerowa z zachodu na wschód? Albo odwrotnie.

Strach przed wirusem spowodował, że mimo całkiem przyjemnej pogody wypoczywających w Kołobrzegu było mało. A zamknięte nadal granice spowodowały, że nie pojawili się zagraniczni turyści. Było wspaniale, pusto, cicho i spokojnie.

![](/uploads/kolobrzeg_017.jpeg)

![](/uploads/kolobrzeg_006.jpeg)

Bałtyk ma swój urok. A urok bez tłumów ludzi, kiczu i tandety jeszcze bardziej urzeka. We wrześniu wybraliśmy się ponownie nad morze, tym razem do Dębek. Większość lokalnych „atrakcji” pozamykana, ale udało nam się zjeść jeszcze pyszną rybę w barze Rybka. Z resztą żywienia radziliśmy sobie we własnym zakresie. Grill przy domku w którym mieszkaliśmy był bardzo przydatny. Swoją drogą miejsce, w którym nocowaliśmy było bardzo przyjemne - cztery domki na dosyć sporej przestrzeni, na odbrzeżach miasteczka, w pobliżu lasu. Kameralnie i bardzo klimatycznie. Szkoda, że mieliśmy do dyspozycji tylko weekend, bo pokonanie tej trasy samochodem to istna męka. Ale i tak było warto. 

![](/uploads/20200920_112056.jpeg)

_A na osłodę tej męki w drodze powrotnej zatrzymaliśmy się na doskonałe jedzenie w zajeździe Pod Kłobukiem!_

![](/uploads/20200920_155020.jpeg)

Listopad. Druga fala pandemii. Możliwości podróżowania już znacznie więcej, ale i strach trochę większy. Ale tęsknota za słońcem i radością z podróżowania większa niż strach. Odwołując się do rozsądku, a trochę i ze względu na wygodę wybraliśmy, jak nigdy, wyjazd zorganizowany, z biurem podróży. Ze względu na ryzyko zdecydowaliśmy, że nie jedziemy nigdzie poza Unię. A gdzie jest słonecznie i cieplutko w listopadzie? Na Kanarkach!

Tym razem Teneryfa. Mimo, że Lanzarote oferuje piękniejsze plaże, to jednak do Teneryfy mamy sentyment. I to był strzał w dziesiątkę. Puerto de la Cruz, północna część wyspy. Hotel, całkiem przypadkowo, ale jakże szczęśliwie, nieprzyjazny dzieciom. Gości mało, większość starszych, cisza, spokój, leżak, błogość. Słońce, winko, pyszne jedzenie - przepis na raj. Miasteczko, w którym mieszkaliśmy bardzo, przyjemne, urokliwe. Choć spacerowanie po nim i wyprawy nad morze były męczące, bo żeby wrócić do hotelu trzeba było wspiąć się pod spore wzniesienie. Sprawdzona i lubiana szkoła nurkowa sprawiła, że wypożyczyliśmy samochód i śmigaliśmy często z północy na południe wyspy. Playa de la Tejita, Los Abrigos i Montana Roja zawsze miło się kojarzą, więc prawie połowę pobytu tam spędziliśmy, wracając jedynie na nocleg na północ. Tydzień to bardzo mało, żeby nacieszyć się tym miejscem, ale i tak mieliśmy dużo szczęścia, że udało nam się tam dotrzeć. Zwłaszcza, że dwa dni po naszym przylocie Wyspy Kanaryjskie zmieniły strategię działania i wpuszczali jedynie turystów z negatywym wynikiem testu na koronawirusa. A jak to wyglądało pod względem bezpieczeństwa sanitarnego? Na Wyspach Kanaryjskich obowiązywał nakaz noszenia maseczek wszędzie i był on egzekwowany, należało mieć zakryte usta i nos (!). Nakaz nie obowiązywał na plaży i przy stoliku w knajpie. Ale można było mieć pewność, że bez maseczki nie zostanie się obsłużonym przy barze, nawet jeśli bar znajduje się na plaży. Poza tym dezynfekcja wszędzie, pomiar temperatury po przylocie, karty lokalizacyjne czyli pandemiczny standard. Otwarte restauracje (w kontekście jedynie jedzenia na wynos w kraju) wydały nam się niebywałym luksusem.

Foto, foto, foto.

A po powrocie do kraju zafundowaliśmy sobie miękkie lądowanie i nieco mniej bolesny powrót do szarej i mglistej polskiej rzeczywistości. Wybraliśmy się na kilka dni do Buska Zdroju. Mimo, że sanatoria zamknięte, a większość hoteli działała w ograniczonym zakresie, istniała jednak możliwość skorzystania z wyjazdu sanatoryjnego celem podreperowania stanu zdrowia. A że każdemu z nas coś strzykało, gdzieś łupało, to okazja było niepowtarzalna. I pobyt okazał się bardzo skuteczny. Odkryliśmy również nieznane nam dotąd uroki tego uzdrowiskowego miasteczka, zwłaszcza, ze byliśmy jednymi z nielicznych kuracjuszy.

foto

Mieliśmy dużo szczęścia, że w tym jakże osobliwym roku udało nam wyrwać na tych kilka wypadów. Miliśmy dużo szczęścia, że wszystkie skończyły się dobrze, że nic nam się nie przytrafiło. Rzeczywistość pandemiczna dopadła nas krótko po powrocie z ostatniego wyjazdu, ale to już zupełnie inna historia.