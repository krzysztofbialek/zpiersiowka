+++
author = ""
categories = []
date = "2019-10-18T20:00:00+00:00"
image = "/uploads/F43A90B6-3F13-4BD9-8CC8-947A043D1FA8.jpeg"
summary = "Pustynia i drapacze chmur"
tags = []
title = "Dubaj"
type = ""

+++
Co można powiedzieć o Dubaju? Przede wszystkim to, że zachwyca. Wszystko w kategoriach „naj”, z przepychem, i nawet jeśli nie chcesz, to się zachwycisz. Od samego początku robi wrażenie. A świadomość tego, że tak nowoczesne miasto, z tak rozbudowaną infrastrukturą wyrosło na przestrzeni 50 lat z niczego na piaskach pustyni potęguje to wrażenie. Co ciekawe, piasku z pustyni nie da się wykorzystać w budownictwie. Trzeba go tutaj sprowadzać. Wrażenie robi również wielokulturowość miasta, wielowarstwowość - od migrantów z Indii czy Filipin wykonujących najgorzej płatne zajęcia, po najbogatszych ludzi na świecie. Twórcy tego miejsca dążyli do stworzenia nowoczesnej metropolii, słynnej na cały świat. Nie pominęli jednak w tym swojego dziedzictwa kulturowego i wszystko w tym mieście głęboko osadzone jest w tradycji i kulturze arabskiej. Tworzy to jedyne i niepowtarzalne takie miejsce na świecie.

Mając niewiele czasu na posmakowanie Dubaju, który jest tylko przystankiem w podróży postawiliśmy na turystyczny standard. Spacer po urokliwych uliczkach historycznej dzielnicy Al Fahidi. Przedzieranie się przez sprzedawców na targach ze złotem, przyprawami czy tkaninami. Przeprawa przez Dubai Creek tradycyjną łodzią abra. A na koniec wizyta w Dubai Museum. Bardzo ciekawe miejsce, pokazujące historię miasta, za bardzo przystępną cenę 3 AED (czyli około 3 PLN). Z tradycji w nowoczesność - następny przystanek: Dubai Mall. Gigantyczne centrum handlowe. Nie trudno się tam zgubić. Luksusowe marki, ale i międzynarodowe tanie sieciówki, jakich wiele w naszych centrach handlowych. Ciekawsze punkty to charakterystyczny wodospad (tym razem zamieszkały w nim kaczuszki), ogromne akwarium, lodowisko i Gwiezdni Szturmowcy ( _zwani przez niektórych Imperialnymi )_ z Lordem Vaderem ;)

![](/uploads/11AEA81B-CE9D-456F-BF4F-BF7A9F52C5BE.jpeg)

![](/uploads/CPR_0671.jpg)

![](/uploads/CPR_0608.jpg)

A z tego wszystkiego najbardziej podobała nam się wariacja na temat arabskich pączków lokma - pyyyyszności!

![](/uploads/CPR_0609_2.jpg)

Pokaz fontann przed Dubai Mall nie należał do najlepszych jakie widzieliśmy. Krótko i mało ciekawie. Za to całkiem przyjemnie prezentowała się cała okolica po zmierzchu. Oświetlone drapacze chmur mogą być piękne. Na wjazd na Burdż Kalifa zdecydowaliśmy się o świcie. Wschód słońca, chmury otulające szczyty budynków -  spektakularny widok. Warto było zrywać się łóżka w środku nocy.

![](/uploads/burj_wschod.jpg)

![](/uploads/burj_budynki.jpg)

![](/uploads/burj_wioska.jpg)

Po Dubaju przemieszczailiśmy się metrem - tanio, szybko, czysto, chłodno. Co jedliśmy ciekawego? Miało być mięso z wielbłąda, ale się nie udało. Za to było mleko. Ciekawe w smaku - raczej nie słodkie, bardziej słone, o lekko karmelowym aromacie. Lody na bazie wielbłądziego mleka były bardzo smaczne.
I ostatni rzut oka na Dubaj - wieczorny spacer po marinie.

![](/uploads/F43A90B6-3F13-4BD9-8CC8-947A043D1FA8.jpeg)


