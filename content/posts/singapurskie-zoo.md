+++
author = ""
categories = []
date = "2019-10-25T16:00:00+00:00"
draft = true
image = ""
summary = ""
tags = []
title = "Singapurskie zoo"
type = ""

+++
Do zoo w Singapurze wybraliśmy się między innymi ze względu na śniadanie z orangutanami. Przed wyjazdem zobaczyliśmy w którymś z programów kulinarnych migawkę z takiego wydarzenia i już wiedzieliśmy, że nie możemy tego ominąć. Śniadanie okazało się bardzo ciekawym przeżyciem, choć wymagało od nas sporo wysiłku, ponieważ musieliśmy z przedostać się z rana na drugi koniec miasta. Ale było warto! Orangutany były karmione na terenie restauracji, w której śniadanie jedli goście zoo. Można było je z bliska obserwować, zrobić zdjęcia, pod czujnym okiem opiekunów, którzy mogli hamować ewentualne zapędy zbyt spoufalających się turystów.

Ogród zoologiczny w Singapurze nie jest typowym miejscem jakich wiele na całym świcie. Większość zwierząt nie żyje w klatkach czy ogrodzonych, niewielkich wybiegach. Mają dyspozycji ogromne zalesione tereny, po których się swobodnie przemieszczają. Czasami ich ścieżki przecinają się ze ścieżkami odwiedzających. I wtedy człowiek przystaje podziwiając naturę. Przed nami na przykład przesapacerował sobie pewien jaszczur. FOTO JASZCZUR

Oczywiście zwierzęta, które mogłyby stanowić zagrożenie dla człowieka lub dla innych gatunków przebywają na zabezpieczonym terenie. Wygląda jednak na to, że są to dosyć komfortowe warunki.

Miłe zaskoczenie stanowili turyści odwiedzający singapurskie zoo. Mimo, że zwierzęta były na wyciagnięcie ręki, nikt nie próbował ich głaskać, łapać, nikt nie trącał patykiem, nikt nie wchodził na teren wybiegów. Rzadko można było się natknąć na tabliczki zakazujące karmienia zwierząt - widocznie nie było takich problemów.

Mieliśmy okazję zobaczyć dwa pokazy z udziałem zwierząt. I tu pojawia się pewna kontrowersja, bo pokazy opierały się na tym, że zwierzęta wykonywały pewne czynności jakich oczekiwał człowiek. W większości przypadków było to wyjście na scenę z głębi wybiegu lub, w przypadku ptaków przefrunięcie z ramienia jednego opiekuna na drugiego, to jednak jest w tym element jakiejś tresury. Wszystko odbywało się w przyjaznej dla zwierząt atmosferze, w formie zabawy, z użyciem smakołyków, pozostawiło jednak pewien niesmak i cień wątpliwości. Oba pokazy mały oczywiście walor edukacyjny i nie odbywały się jedynie ku uciesze gawiedzi. Singapurskie zoo stawia duży nacisk na edukację i uświadamianie odwiedzających go turystów. Ważnymi tematami jakie porusza są segregacja odpadów i zmniejszenie ich wytwarzania czy zwrócenie uwagi na skład spożywanych produktów, by unikać oleju palmowego, którego produkcja powoduje wymieranie orangutanów na Borneo i Sumatrze.

Drugą dużą atrakcją, którą zaproponował nam singapurski ogród zoologiczny było nocne safari. Mogliśmy obserwować zwierzęta aktywne po zmroku poruszając się po terenie ogrodu specjalną kolejką. Aby można było dostrzec cokolwiek zamontowane są lampy imitujące światło księżyca. Można było również podglądać zwierzęta spacerując po innej części zoo. Niesamowite doświadczenie. 