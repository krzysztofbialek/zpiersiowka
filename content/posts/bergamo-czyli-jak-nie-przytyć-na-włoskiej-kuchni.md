+++
author = ""
categories = []
date = 2020-01-18T23:00:00Z
image = "/uploads/bergamo_073.jpg"
summary = ""
tags = []
title = "Bergamo, czyli jak nie przytyć na włoskiej kuchni. "
type = ""

+++
Zimowy wypad do Włoch. Wolny weekend, tani przelot i można nacieszyć ciało i duszę włoskimi klimatami. Liczyliśmy na trochę więcej południowego słońca, ale i tak trafiła nam się całkiem przyjemna pogoda. A gdy trochę przemarzliśmy na ratunek mieliśmy grzane winko. :) Nie była to najpopularniejsza rzecz w Bergamo, bo miejsce które serwowało ten specyfik znaleźliśmy tylko jedno, ale za to było to jedno z najpyszniejszych grzanych win jakich mieliśmy okazję spróbować. Kuchnia Lombardii również była bardzo odpowiednia do pory roku. Rozgrzewające, tłuściutkie polenty czy casoncelli (małe pierożki z mięsem) dostarczały odpowiedniej ilości kalorii.

![](/uploads/bergamo_023.jpg)

![](/uploads/bergamo_028.jpg)

![](/uploads/bergamo_013.jpg)

Ale Bergamo sprzyjało zachowaniu figury. Miasto położone jest na wzgórzu, wiec codzienne spacery wymagały pokonywania wzniesienia w górę i w dół. Pochłonięte pyszności nie miały szansy się odłożyć. Było, owszem, ułatwienie w postaci kolejki linowej, ale potraktowaliśmy ją jako atrakcję turystyczną, a nie środek transportu i przejechaliśmy nią tylko raz.

![](/uploads/bergamo_044.jpg)

Było to całkiem sympatyczne doświadczenie. Kolejka ma już swoje lata, ale w tym chyba tkwi jej cały urok. Widok na miasto z okien kolejki był wspaniały. Z resztą z wielu punktów Bergamo robi wrażenie swoimi brązowymi dachami i ośnieżonymi górami w tle. Widać dbałość o spójność architektoniczna miasta. Nawet nowe budynki są projektowane ze smakiem i idealnie wtapiają się w historyczna zabudowę.

![](/uploads/bergamo_066.jpg)

![](/uploads/bergamo_018.jpg)

![](/uploads/bergamo_007.jpg)

Nam do gustu najbardziej przypadło Górne Miasto (Citta Alta) - średniowieczna mieszczańska cześć otoczona murami. Mieliśmy do niej najbliżej z naszego lokum, wiec udało nam się ja najlepiej poznać. Swoją droga nasze wynajęte mieszkanie w kamienicy było również urocze, a zabytkowy sufit dodawał miejscu klimatu.

![](/uploads/bergamo_001.jpg)

Mając tylko weekend skupiliśmy się głównie na „zdeptaniu” miasta i spróbowaniu jak najwięcej lokalnych przysmaków. Pozostałą turystyczną cześć miasta czyli Citta Bassa i Zamek też zobaczyliśmy, ale raczej pobieżnie. A po całodziennym wędrowaniu i wieczornym obżarstwie wracaliśmy do mieszkania na winko i serial. „Nowy Papież” na Netfixie pasował tu wyjątkowo dobrze. A do tego czerwone Valcalepio. :)

_A także lokalne 'tanie' winko w słoiczkach :)_

![](/uploads/bergamo_063.jpg)

Bergamo bardzo nam się podobało, wiele jeszcze pozostało do zobaczenia. Pobliskie miasteczka, jezioro Como, termy San Pellegrino zachęcają do powrotu. Połączenie lotnicze z Okęcia na Orio al Serio sprawia, że pewnie będziemy tu wracać.

![](/uploads/bergamo_047.jpg)

![](/uploads/bergamo_065.jpg)