+++
author = ""
categories = []
date = "2019-10-27T16:00:00+00:00"
image = ""
summary = ""
tags = []
title = "Majullah Singapura!"
type = ""

+++
Co oznacza „Naprzód, Singapurze!” to tytuł hymnu Sinagpuru. I świetnie charakteryzuje to miasto, które na przestrzeni 50 lat rozwinęło się w niesamowity sposób. Jeden z tzw. „azjatyckich tygrysów” w ciągu ostatniego półwiecza wykonał ogromny skok gospodarczy. Nowoczesność i świetną prosperitę widać na każdym kroku.

Nas Singapur zachwycił od pierwszej chwili. Lotnisko, niby nic szczególnego, odloty, przyloty, kontrola graniczna, odbiór bagażu, a tu nagle wyłania się wielopiętrowy ogród, przykryty kopułą, z której do wnętrza spływa wodospad. Niesamowite, piękne!

![](/uploads/20191020_160704-1.jpg)Dalej było tylko więcej wspaniałych widoków. Wizyta w Gardens by The Bay i wjazd na słynne, charakterystyczne „drzewa”, które odwiedziliśmy po zmroku. Pokaz świateł i dźwięku był przepiękny. Pięknie również prezentowało się miasto z tej perspektywy.

![](/uploads/ASI_0727.jpg)Pokaz fontann w Marina Bay był chyba najpiękniejszym jakiego dotychczas mieliśmy okazję doświadczyć. Niesamowita muzyka, barwy, dynamika strumieni wody, lasery, wyświetlane obrazy tworzyły zapierając dech w piersiach widowisko. I jeszcze bańki unoszące się wśród widowni!

Kolejnym zachwycającym miejscem były wnętrza w Gardens by The Bay. W jednej ze szklanych kopuł zebrano roślinność niemalże z całego świata, a centralnym punktem były kwitnące akurat w tym momencie rododendrony. Niesamowita feria barw! W drugiej kopule stworzono namiastkę lasu deszczowego. Co pewien czas tworzono wewnątrz mgłę, co podczas spaceru po najwyższych poziomach konstrukcji sprawiało wrażenie spaceru w chmurach! 

![](/uploads/ASI_0822-1.jpg)

![](/uploads/ASI_0846.jpg)

Ciekawym punktem było również odwiedzenie Galerii Narodowej znajdującej się budynku byłego ratusza miejskiego i sądu, które zostały z nowoczesny sposób zaadoptowane. Wizyta tam, to zetknięcie z historią i sztuką miasta. Jak widać nie tylko lokalne jedzenie poznajemy w podróży. Dla duszy też coś się zawsze znajdzie. 

![](/uploads/ASI_0694.jpg)Największe jednak wrażenie robi organizacja miasta i jego wielokulturowej społeczności. I tu wkraczają słynne singapurskie zakazy i kary. I faktycznie w wielu miejscach pojawiają się tablice z zakazami i restrykcajmi jakie ze nie grożą. Nie są to jednak kwestie „z kosmosu”, ale zakazy, których przestrzganie ułatwia ludziom życie i utrzymanie porządku w mieście. Zakaz żucia gumy, najsłynniejsza kwestia - sprawia, że służby sprzątające nie muszą jej zewsząd skrobać, co potęguje ogólne wrażenie czystości. Zakaz spożwania posłków i picia w środkach komunikacji - oczywiste. Podobnie z zakazem palenia. Kary pieniężne są dosyć wysokie, choć „wychowane” społeczeństwo chyba nie ma ochoty nie ich łamanie ze względu na przyzwoitość, a nie grożące sankcje. Większość z tych regulacji warto byłoby importować. W wielu miejscach pojawiają się nie zakazy, ale dobre rady np. „Przechodnie, używajcie przejścia” lub „Kierowca autobusu, tak jak każdy, chce pracować w dobrych warunkach - informuj o wszelkich niebezpieczeństwach”.  Panuje ogólna „uważność na drugiego człowieka”, a nie tylko koncentracja na „czubku własnego nosa”. Kultura i takt. Miła odmiana, przyjemnie czegoś takiego doświadczyć. To daje nadzieję, że gdzieś jest jeszcze cywilizowany świat.  

![](/uploads/20191024_195034.jpg)Singapur wydaje się być bardzo przyjaznym i wygodnym do życia miejscem. Na pewno  ma też swoje ciemniejsze strony, które za pewne odkryć można dłużej tu przebywając, jednak podczas pierwszej styczności sprawia bardzo przyjemne wrażenie.